วัฏสงสาร (samsara) มีจริงหรือ (เขียนเมื่อ 9 เม.ย. พ.ศ. 2559/ค.ศ. 2016 ก่อนเรียนหลักสูตรครูสมาธิ 2017 และก่อนรู้เรื่อง U of Virginia Perception Studies)
ตาย แล้ว วนไปเกิดใหม่ จริงหรือ

บอกตามตรง เรื่องนี้เป็น ธรรมหลัก ในศาสนาพุทธ ที่ ผมมีปัญหาในการยอมรับมากที่สุด

เพิ่งเร็วๆนี้เอง ที่ ผมรู้ตัวว่าไปผิดทาง
คือ ผมไปหลงประเด็นว่า วัฏสงสาร มันจริง หรือ ไม่จริง
จะพิสูจน์ได้อย่างไร รู้ได้อย่างไร เป็นธรรมชาติที่เกิดขึ้นจริงๆ หรือว่า เป็น คำอธิบายเชิงเปรียบเปรย
ถ้า ผมต้องรอ การพิสูจน์ วัฏสงสาร ทางวิทยาศาสตร์ ก่อนจะเชื่อเนี่ย ผมว่า ผมคงไม่อยู่ถึงวันนั้น (ไม่ว่าชีวิตนี้ หรือ อีกกี่ชีวิตหน้า)
แต่เรื่องการพิสูจน์นั่นมันหลงประเด็น เพราะ (1) ไม่มีใครเคยพิสูจน์ ได้ว่ามีจริง และ (2) ไม่มีใครเคยพิสูจน์ได้ว่าไม่จริง

แต่ในขณะที่ยังไม่มีข้อสรุปจริงๆ ผมกลับพบว่า ตัวเองกลับยอมรับ ความเชื่อว่า ตายแล้วจบสิ้น เข้ามาสนิทใจโดยตลอด
มันมาจากไหน ... จาก หนัง มั่ง จาก เพลง หรือเปล่า หรือจาก สัญชาตญาณ คิดๆเอง
มาจากไหนไม่รู้ แต่มันอยู่

ที่มามันไม่สำคัญเท่าที่มันจะพาไป

ตายแล้วสูญพาไปไหน

สารภาพ ตามตรง ผมในวัย สี่สิบกว่า ค่อนข้างจะเศร้า ช่วงหลังๆนี้ มันรู้สึกชีวิตว่างเปล่า อะไรที่ทำมา อะไรที่จะทำไป สุดท้ายก็ไปจบที่เดียวกัน

... อ๊ะ อะ อ๊ะ ... สังเกต มั้ยครับ "สุดท้ายก็ไปจบที่เดียวกัน" นี่ คือ มาจาก กรอบความคิด ของ ตายแล้วสูญ

ผมมาสังเกตตัวเอง พบว่า
พอพูดถึง หลักธรรม ผมพยายามจะวิเคราะห์อย่างนั้นหาเหตุผลอย่างนี้
แต่พอฟังเพลง หรือ ดูหนัง แนวคิด หลายๆอย่างมันฝั่งเข้าไปในหัวเลยแบบไม่รู้ตัวด้วยซ้ำ 

ฟังดูเหมือนคนโง่นะ
อะไรที่เป็น ปัญญา กลับ สงสัย ตรวจสอบละเอียด กว่าจะยอมรับ
อะไรที่เป็น ความบันเทิง กลับ ปล่อยเข้าง่าย ๆ เลย แล้วก็ปล่อยให้มันเข้าไปฝั่งจนกลายเป็นความเชื่อ

เอาหละ เรื่องสื่อ ที่เข้าเอาไว้ก่อน
ตอนนี้กลับมาเรื่อง ผลทางจิตวิทยา กับ แนวคิดตายแล้วสูญ

ผมลองวิเคราะห์ดู
ถ้า คนเราเชื่อ หรือ ยึดกรอบความคิด ของ ตายแล้วสูญ ตายแล้วจบสิ้นไม่มีอะไรต่อ
ผลต่อพฤติกรรม อาจเป็นได้ 4 แบบ

1. Under-living type: ตระหนักว่าตายแล้วสูญ ยิ่งอายุใกล้ จุดจบ เท่าไร ก็จะยิ่ง หมดกำลังใจ ยิ่งเศร้า เท่านั้น ก็มันจะหมดแล้วน่ะ
อาจจะรู้สึกว่างเปล่า รู้สึกว่าชีวิตมันไม่มีอะไร
มีแนวโน้ม ไปสู่อาการซีมเศร้า

2. Over-living type: พวกใช้ชีวิตให้สุดๆ พวกนี้คิดว่า ตายแล้วหมด มีอะไรก็ต้องทำก่อนตาย
เที่ยวเต็มที่ ทำอะไรทำเต็มที่
ถ้าทำเรื่องดีๆ ก็ดีไป
ถ้าเรื่องของตัวเอง ไม่เกี่ยวกับใคร ก็แล้วไป
แต่ที่ ผมกลัว คือ มันจะออกแนว กินเหล้าเต็มที่ ซะมากกว่า
แล้วผมคิดว่า ถึงแม้พวกทำอย่างอื่น จะไปปีกเขา ถ้าเงินหมด หรือ ว่าแก่จนทำไอ้ที่ทำไม่ได้อีกแล้ว ก็อาจจะรู้สึกไร้ค่า ว่างเปล่า แล้วย้ายไปเป็นกลุ่ม under-living

3. Legacy type: พวกนี้คิดว่า ก่อนตาย ต้องฝากอะไรไว้เบื้องหลัง
กลุ่มนี้ จะเชือมโยงกับพวกหลงตัวเอง ego สูง พวกนั้น อยากจะสร้างตึกใหญ่ อยากจะมีอะไรให้คนจดจำ อยากทำอะไรออกมาเด่นๆให้คนจำตัวเองได้

4. Service type: คนพวกนี้จะคิดว่า ตอนที่มีชีวิตอยู่ ควรจะทำตัวให้เป็นประโยชน์ จึงพยายามทำความดี ช่วยเหลือผู้อื่น

สี่แบบนี้ ผมก็ไม่คิดว่า จะแยกตัวชัดเจนนะครับ คนจริงอาจมีลักษณะอย่างๆกลุ่มผสมๆกัน อันนี้มากหน่อย อันนั้นน้อยหน่อย บางเวลามี ego มากก็เป็น legacy type มากหน่อย พอโปรเจคพัง ก็มี under-living type มากขึ้น เปลี่ยนสัดส่วน ตามเวลา ตามสถานะการณ์

สังเกตุ ใน 4 พฤติกรรมที่แปลงผลมาจาก กรอบความคิด ตายแล้วสูญ
2 แบบ (underliving กับ overliving) เป็นแบบ ทำลาย-ทำร้ายตัวเอง 
1 แบบ (legacy type) มีพื้นฐานจาก ความหลงตัวเอง กับ ego สูงๆ ซึ่งผลอาจจะดีหรือร้ายก็ได้ (แต่แนวโน้มว่า ไม่ว่าจะยังไง พฤติกรรมและ legacy ของเขา น่าจะ มีผลกับคนจำนวนมาก)
มีแค่แบบเดียว ที่เรียกว่า เป็น แบบที่ดี

ทีนี้ ลองดู กรอบความคิด วัฏสงสาร บ้าง
1. ไม่ต้องรู้สึกว่างเปล่าว่า จุดจบใกล้ เข้ามาแล้ว เพราะ มันไม่ใช่จุดจบ
ลดแนวโน้ม ของ under-living 
2. ไม่มีจุดจบ จะผลาญอะไรไปทำไม มันไม่ได้จะจบเร็วๆนี้
ลดแนวโน้ม ของ over-living
3. ไม่จำเป็นต้องสร้าง legacy อะไรให้ใครจดจำ เพราะ เราไม่ได้หายไปไหน แต่เปลี่ยนรูป จริงๆ legacy ที่มีอยู่ ที่เราคิดว่าเป็นของคนอื่น อาจจะเป็น เราชาติที่แล้วก็ได้
4. การทำความดี จะเป็นเหมือน ต้นทุนชีวิต ส่งต่อไป ชาติหน้า ดังนั้น
ถ้า เชื่อ วัฏสงสาร, คนจะเลือกที่จะทำความดี
เพราะ ทำชั่วไป ความชั่วก็ไม่ได้จบหาย ต้องไปใช้ต่อ

ถ้า เชื่อ วัฏสงสาร พฤติกรรมที่จะเป็น จะออกแนวของ service type ในขณะที่
ถ้า เชื่อ ตายแล้วสูญ พฤติกรรมอาจจะออกเป็นแบบไหนก็ได้ใน 4 แบบ แต่ใน 4 แบบ มีแบบเดียวที่ดี.
ผมเชื่อนะ ว่า คนเราส่วนใหญ่ มีความเห็นแก่ตัว มี ego มีความหลงตัว ความน่าจะเป็นที่จะออกแบบที่ 4 ไม่ใช่ 1/4 (25%) ผมว่าน้อยกว่านั้นมากๆ

ดังนั้น การเชื่อ วัฏสงสาร เหมือนเป็น condition ที่ส่งให้พฤติกรรมของเราไปในทางที่ดีที่สุด (service type)
แต่ถ้า เชื่อ ตายแล้วสูญ มีโอกาสมากที่เราจะไปในทางทำลายตัวเอง (under- หรือ over-living) หรือ ทางอย่าง legacy type.

ผลดีของการเชื่อ วัฏสงสาร
1. วัฏสงสาร ช่วยส่งให้พฤติกรรมของเราไปในเส้นทางที่ดีที่สุด 
2. วัฏสงสาร ช่วยลด ความกังวล ความกลัว ความเศร้า จากการเข้าใกล้จุดจบ ลง
3. วัฏสงสาร ช่วยรักษาความหวัง ความกระตือรือร้น ในชีวิต ของเรา (เพราะมันไม่ได้จะจบนี่ ทำอะไรไปไม่ได้จะหาย)
4. วัฏสงสาร ช่วยทำให้ใจสงบ (ไม่ต้องไปใช้อะไรให้คุ้มก่อนจบ)

เมื่อ การเชื่อในวัฏสงสาร มีแต่ข้อดี และ การไม่เชื่อในวัฏสงสาร เท่ากับ ปล่อยให้ความเชื่อว่าตายแล้วสูญ เข้ามาครอบงำ และ ความเชื่อว่าตายแล้วสูญ มีความเสี่ยงสูงที่จะนำไปสู่เส้นทางไม่ดี.

ดังนั้น เชื่อในวัฏสงสาร ว่า เป็นจริง เป็นสิ่งที่ควรทำ.

จากการวิเคราะห์ข้างต้น สรุปว่า
วัฏสงสาร เป็นเรื่องจริง เพราะ ผมเชื่อว่ามันจริง
