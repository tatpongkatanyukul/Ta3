# Maha Vagga
มหาวรรค

## 10/348/299

พุทธวจน
> ภิกษุทั้งหลาย ก็อริยสัจคือหนทางเป็นเครื่องให้ถึงความดบไม่เหลือแห่งทุกข์นั้น เป็นอย่างไรเล่า
> คือหนทางอันประกอบด้วยองค์แปดอันประเสริฐ นี้เอง
> องค์แปด คือ
> ความเห็นชอบ ความดำริชอบ
> การพูดจาชอบ การงานชอบ การเลี้ยงชีพชอบ
> ความเพียรชอบ ความระลึกชอบ ความตั้งใจมั่นชอบ

> ภิกษุทั้งหลาย ความเห็นชอบเป็นอย่างไร
> ภิกษุทั้งหลาย ความรู้ในทุกข์ ความรู้ในเหตุให้เกิดทุกข์ ความรู้ในความดับไม่เหลือแห่งทุกข์ ความรู้ในหนทางเป็นเครื่องให้ถึงความดับไม่เหลือแห่งทุกข์ อันใด นี้เราเรียกว่า **สัมมาทิฏฐิ**

> ภิกษุทั้งหลาย ความดำริชอบเป็นอย่างไร
> ภิกษุทั้งหลาย ความดำริในการออกจากกาม ความดำริในการไม่พยาบาท ความดำริในการไม่เบียดเบียน นี้เราเรียกว่า **สัมมาสังกัปปะ**

> ภิกษุทั้งหลาย การงานชอบเป็นอย่างไร
> ภิกษุทั้งหลาย การเว้นจากการฆ่าสัตว์ การเว้นจากการถือเอาสิ่งของที่เจ้าของไม่ได้ให้ การเว้นจากการประพฤติผิดในกามทั้งหลาย นี้เราเรียกว่า **สัมมากัมมันตะ**

> ภิกษุทั้งหลาย การเลี้ยงชีพชอบเป็นอย่างไร
> ภิกษุทั้งหลาย อริยสาวกนี้ ละมิจฉาชีพเสีย สำเร็จความเป็นอยู่ด้วยสัมมาชีพ นี้เราเรียกว่า **สัมมาอาชีวะ**

